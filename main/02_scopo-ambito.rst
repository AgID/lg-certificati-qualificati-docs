.. _`§2`:

Scopo e ambito di applicazione
==============================

Il :ref:`regolamento eIDAS <eIDAS>` dispone alcuni obblighi in capo ai
:ref:`QTSP <QTSP>` che emettono certificati qualificati per la generazione
di firme e sigilli, individua i requisiti per la convalida delle firme
elettroniche qualificate (art. 32) e *mutatis mutandis*, dei sigilli
elettronici qualificati (art. 40), come anche i requisiti per la validazione
temporale elettronica qualificata (art. 42).

Tali disposizioni individuano dei requisiti minimi che possono risultare
non adeguati per la fruizione di servizi in rete offerti nello specifico
contesto italiano. Un esempio in tal senso è l’assenza dell’obbligo di
indicare nel certificato qualificato per la generazione della firma il
codice fiscale del titolare, elemento indispensabile per diverse
pubbliche amministrazioni italiane.

Pertanto, il presente provvedimento, emanato ai sensi dell’articolo 71
del CAD, contiene nel :ref:`paragrafo 3 <§3>` (Obblighi) alcune previsioni
rese obbligatorie in forza o in attuazione del regolamento eIDAS, mentre
nel :ref:`paragrafo 4 <§4>` (Raccomandazioni) indicazioni volte a garantire
maggiormente l’interoperabilità e la fruizione dei servizi in rete nel
contesto italiano. Sebbene indicate come “raccomandazioni” devono essere
interpretate nel significato previsto nella :RFC:`2119`, pertanto la loro
applicazione è fortemente consigliata. È evidente che trattandosi di
raccomandazioni e non di obblighi, la loro disapplicazione non possa
comportare l’invalidità di firme o sigilli elettronici qualificati. Il
:ref:`paragrafo 5 <§5>` contiene alcune indicazioni per il processo di
convalida di firme e sigilli elettronici.
